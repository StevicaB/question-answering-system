Слајд: 1
За софтверско инженерство (англиски: software engineering) постојат повеќе дефиниции. Еве некои од нив:
Софтверското инженерство е инженерска дисциплина што е посветена на сите аспекти на производство на софтвер, почнувајќи од неговата спецификација, па се до негово одржување по пуштање во употреба.
Софтверското инженерство е примена на системски, дисциплиниран и мерлив пристап кон развојот, распоредувањето и одржувањето на софтверот, и ова претставува примена на инженерство кај софтверот. Инженерска дисциплина затоа што се користат научни и математички принципи, компјутерска наука и други знаење од инженерството.

Слајд: 2
Во средината на шеесеттите години се појави таканаречената софтверска криза, која што резултираше со многу проблеми во развојот на софтверот. Многу софтверски проекти го надминувале нивниот предвиден буџет, никогаш не биле завршувани на време, не биле ефикасни, софтверот имал многу слаб квалитет, изворниот код бил преголем и било тешко за одржување. Испорачаниот софтверот често пати предизвикувал штети, па дури имало и човечки жртви. Таков е примерот со Therac-25, машина за радиотерапија која била компјутерски контролирана, во која имало софтверски недостаток и како резултат на тоа дошло да загуба на човечки живот. На почетокот софтверската криза се однесуваше за продуктивноста, но подоцно се стави акцент на квалитетот на развојот. Некои го користеа терминот софтверска криза да дадат до знаење дека не можат да вработат доволно квалификувани програмери. Софтверските трошоци биле значајно поголеми од хардверските трошоци. Во такви услови морало да се бара некаков излез. Во 1968 година, во Германија, се одржува НАТО конференција на која се поставуваат почетоците на софтверското инженерство.

Слајд: 3
Во 2004 година, во САД околу 800 илјади софтверски инженери биле вработени . Во истиот период 1,4 милиони луѓе работеа во сите останати инженерски дисциплини. Софтверското инженерство, во формалното образование, често се изучува како дел од програмите за компјутерски науки и многу софтверски инженери имаат дипломи за компјутерски науки. Во текот на развојниот процес, некои фирми имаат специјалисти да ги извршуваат задачите посебно, додека кај други фирми софтверските инженери ги извршуваат повеќето или сите задачи. Кај големи проекти секој си има посебна улога, кај малите пак луѓето извршуваат повеќе улоги. Такви улоги се: аналитичар, софтверски архитект, програмер, тест - инженер, менаџер, логистика. Повеќето софтверски инженери и програмери работат 40 часа неделно, но околу 15 проценти на софтверски инженери и 11 % од програмерите работеле повеќе од 50 часа неделно во 2008 година. Повреди во овие професии се ретки. Сепак, како и другите работници кои поминуваат долги периоди пред компјутер пишувајќи на тастатура, инженерите и програмерите се подложени на напрегање на очите, непријатност и проблеми на раката и зглобовите, па поради ова кај некои од нив може да се појави синдромот на Карпален тунел. Превземено од https://mk.wikipedia.org/wiki/%D0%9F%D1%80%D0%BE%D0%B3%D1%80%D0%B0%D0%BC%D1%81%D0%BA%D0%BE_%D0%B8%D0%BD%D0%B6%D0%B5%D0%BD%D0%B5%D1%80%D1%81%D1%82%D0%B2%D0%BE.

Слајд: крај
